<html>
<head>
        <meta http-equiv="Content-Type" content="text/html; charset=UTF-8"/>
        <title>La mappa cromatica</title>
</head>
<body>

<h2>La mappa cromatica</h2>
<table width="90%" cellpadding="5">
<tr><td><img src="images/RYB_color_wheel.png" title="La mappa cromatica RYB" alt="La mappa cromatica RYB"/>
<p><i>La mappa cromatica RYB</i></td>
<td><p>Una mappa cromatica (o cerchio del colore) &egrave; uno strumento originariamente creato da scienziati come Isaac Newton per visualizzare lo <i>spettro fisico</i> di <i>tutti</i> i colori; oggi &egrave; usato da artisti e grafici per selezionare e abbinare colori in base alla <i>percezione del colore</i>. Come i <a href="color1.html">modelli di colore RGB e CMY(K)</a>, una mappa cromatica si serve del concetto di <a href="http://it.wikipedia.org/wiki/Colore_primario">colori primari</a>, in questo caso rosso, giallo e blu, da cui l'abbreviazione RYB (dall'inglese red-yellow-blue). Esistono altre mappe cromatiche basate sui modelli di colore RGB o CMY(K), ma quella di Scribus segue il tradizionale approccio &ldquo;artistico&rdquo; o &ldquo;percettivo&rdquo;, poich&eacute; questo &egrave; il modo di garantire (quasi sempre) risultati visualmente piacevoli nella progettazione grafica, con l'utilizzo di formule basate sulle osservazioni e ricerche di Goethe e dei suoi successori.</p></tr>
</table>

<h3>La finestra di dialogo Mappa Cromatica</h3>
<p>La finestra di dialogo Mappa Cromatica (che si apre da <i>Utilit&agrave;&nbsp;&gt; Mappa Cromatica</i>) pu&ograve; apparire semplice a prima vista, ma in realt&agrave; &egrave; molto versatile. Osservate che &egrave; utilizzabile soltanto con un documento aperto, poich&eacute; le armonie di colore che potete creare qui vengono aggiunte ai colori del documento.</p><br>
<table width="100%"><tr><td align="center"><img src="images/colorwheel.png" title="La finestra di dialogo Mappa Cromatica" alt="La finestra di dialogo Mappa Cromatica"/></td></tr></table>

<h4>Generale</h4>
<p>Nella parte superiore sinistra della finestra si trova la mappa cromatica vera e propria, che appare come un cerchio multicolore. In base allo schema di colore scelto, vedrete uno o pi&ugrave; circoletti posizionati sul bordo del cerchio: essi sono gli indicatori di colore, e potete spostarli con il mouse per modificare lo schema di colore. Al centro della ruota &egrave; sempre presente un solo colore: questo &egrave; il <i>colore base</i>, cio&egrave; quello che determina gli altri colori dello schema. Potete cambiarlo facendo clic in un punto della mappa oppure scegliendo un altro colore base nella sezione a destra della mappa.</p>
<p>Al di sotto della mappa potete selezionare lo schema di colore, che &egrave; spiegato pi&ugrave; avanti. Poich&eacute; gli schemi di colore sono basati su idee geometriche, potete modificare anche l'<i>angolo</i> o la &ldquo;distanza&rdquo; tra i colori in alcuni (ma non tutti) di essi.</p>

<h4>L'anteprima</h4>
<p>La sezione Anteprima della finestra di dialogo fornisce un'anteprima dello schema di colore selezionato, con un testo campione in 100% nero RGB e bianco RGB per mostrare l'aspetto del testo sullo sfondo di aree che utilizzano quei colori. Un'importante caratteristica dell'anteprima &egrave; la simulazione della cecit&agrave; al colore. Quando ci si serve di armonie di colore, non si dovrebbe mai dimenticare che certe combinazioni di colore che funzionano bene per la maggioranza potrebbero non funzionare affatto per persone che soffrono di certi difetti visivi. Ad esempio, due colori contrastanti potrebbero apparire come un unico colore, oppure del testo facilmente leggibile quando collocato davanti a un'area colorata potrebbe scomparire completamente per persone con certi difetti visivi.</p>

<h4>Modelli di colore</h4>
<p>La finestra di dialogo fornisce tre tipi di modelli di colore, con la selezione delle variabili di colore per impostare il <i>colore base</i>. I modelli CMYK, RGB e HSV sono spiegati in <a href="color1.html">questa pagina</a>. Inoltre, potete scegliere i colori tra tutti i colori del documento, cio&egrave; tra quelli della raccolta colore attualmente selezionata e quelli importati o creati ex novo.</p>

<h4>Schemi di colore</h4>

<p><b>Monocromatico:</b></p>
<p>Lo schema di colore monocromatico (mostrato sopra) &egrave; la combinazione di un colore base con una variante scura e chiara del colore stesso. Non &egrave; possibile modificare l'&ldquo;angolo,&rdquo; poich&eacute; non vi &egrave; relazione geometrica tra i colori.</p>
<table width="80%" cellpadding="5">
<tr><td><p><b>Analogo:</b></p></td></tr>
<tr><td align="center"><img src="images/cw-analogous_20.png" title="La finestra di dialogo Mappa Cromatica" alt="La finestra di dialogo Mappa Cromatica"/><br />Angolo = 20
<p><img src="images/cw-analogous_30.png" title="La finestra di dialogo Mappa Cromatica" alt="La finestra di dialogo Mappa Cromatica"/><br />Angolo = 30</td>
<td align="left" rowspan="2"><p>Lo schema di colore analogo crea armonie di colore utilizzando colori tra loro vicini nella mappa cromatica. Questi colori dovrebbero creare un effetto piacevole quando l'angolo è piccolo, e offrire un contrasto crescente al crescere dell'angolo.</p>
<p>In queste immagini, il colore base &egrave; quello pi&ugrave; a destra.</p></td></tr>
<tr><td><p><b>Complementare:</b></p></td></tr>
<tr><td align="center"><img src="images/cw-complementary.png" title="La finestra di dialogo Mappa Cromatica" alt="La finestra di dialogo Mappa Cromatica"/><br />Colore base a sinistra</td>
<td align="left"><p>I colori complementari sono quelli che si trovano in punti opposti tra loro nella mappa cromatica, quindi l'angolo ha un valore fisso di 180°. Il loro migliore utilizzo consiste nel creare forti contrasti tra aree ampie, ma dovrebbero essere evitati come colori per il testo e lo sfondo del testo, poich&eacute; rendono il testo quasi illeggibile.</p></td></tr>
<tr><td><p><b>Complementare separato:</b></p></tr></td>
<tr><td align="center"><img src="images/cw-splitcompl_20.png" title="La finestra di dialogo Mappa Cromatica" alt="La finestra di dialogo Mappa Cromatica"/><br />Angolo = 20
<p><img src="images/cw-splitcompl_40.png" title="La finestra di dialogo Mappa Cromatica" alt="La finestra di dialogo Mappa Cromatica"/><br />Angolo = 40</td>
<td align="left">Il colore base &egrave; quello pi&ugrave; a sinistra.<br />Questa &egrave; essenzialmente una combinazione dell'analogo e del complementare. I primi due colori (da sinistra a destra) sono analoghi al colore base, separati dall'angolo impostato. Gli altri due colori sono complementari di ciascuno di questi colori analoghi.</td></tr>
<tr><td><p><b>Triadico:</b></p></td></tr>
<tr><td align="center"><img src="images/cw-triadic.png" title="La finestra di dialogo Mappa Cromatica" alt="La finestra di dialogo Mappa Cromatica"/><br />Colore base a destra</td>
<td align="left">Un altro semplice schema fisso, con i tre colori separati da un angolo di 120°.</td></tr>
<tr><td><p><b>Tetradico (o Complementare doppio)</b></p></td></tr>
<tr><td align="center"><img src="images/cw-tetradic_20.png" title="La finestra di dialogo Mappa Cromatica" alt="La finestra di dialogo Mappa Cromatica"/><br />Anglolo = 20
<p><img src="images/cw-tetradic_40.png" title="La finestra di dialogo Mappa Cromatica" alt="La finestra di dialogo Mappa Cromatica"/><br />Angolo = 40</td>
<td align="left">Il colore base &egrave; quello pi&ugrave; a destra.<br />In questo schema abbiamo un solo colore analogo (il secondo da sinistra), separato dall'angolo impostato, e i colori complementari corrispondenti (il primo e il terzo). Una coppia di colori complementari &egrave; formata dal primo e dal quarto, e l'altra dal secondo e dal terzo.</td>
</tr></table>

<h4>Utilizzare gli schemi</h4>
<p>Se consideriamo il grande numero di possibili schemi e variazioni delle impostazioni, ovviamente non c'&egrave; una risposta automatica se vi chiedete quale sia il migliore per voi. Un modo per imparare a scegliere consiste nell'osservare pubblicit&agrave;, pagine web, o altri esempi di design piacevole, ed esaminare le combinazioni di colori che utilizzano, notando quali funzionano e quali no. Esistono buoni utilizzi sia di colori simili sia di colori contrastanti, e spesso si trovano esempi di entrambi in diverse parti della pagina.</p>

<h4>Aggiungere armonie di colore ai colori del documento</h4>
<p>Nella parte in basso a destra della finestra, sono visualizzati i &ldquo;colori risultanti&rdquo; in tutti i tre modelli di colore. Purtroppo i nomi dei colori nel nuovo schema vengono creati automaticamente, e non &egrave; possibile modificarli in questa finestra. Quindi dovrete <a href="color1.html">rinominarli</a> in <i>Modifica&nbsp;&gt; Colori</i> se volete utilizzare pi&ugrave; armonie di colori nel documento, oppure se volete che i colori dello schema siano elencati vicini tra loro nelle finestre di gestione dei colori.</p>

<p>Nella parte inferiore della finestra sono presenti due opzioni per aggiungere lo schema di colore scelto ai colori del documento: &ldquo;Fondi&rdquo; e &ldquo;Sostituisci.&rdquo;</p>
<p><b>Fondi</b>: aggiunge i colori che avete creato a quelli del documento. Se avete gi&agrave; creato un altro schema di colore senza aver cambiato i nomi dei colori di questo schema, appare la seguente finestra di dialogo:</p><br>
<table width="100%"><tr><td align="center"><img src="images/cw-warning.png" title="La finestra di dialogo Mappa Cromatica" alt="La finestra di dialogo Mappa Cromatica"/></td></tr></table>
<p>Come descritto, si apre la finestra di dialogo <i>Colori</i>, e qui potete rinominare gli schemi di colore esistenti. Potete poi tornare alla mappa cromatica e fondere la nuova armonia di colori.</p>
<p><b>Sostituisci</b>: prevedibilmente, sostituisce i colori di uno schema creato in precedenza che hanno lo stesso nome nella finestra <i>Colore</i>.</p>
<h3>Limitazioni</h3>
<p>Vi sono diverse limitazioni sia nel modello colore RYB sia nella sua implementazione in Scribus:</p>
<ul>
<li>Il modello colore RYB &egrave; <b>incompleto</b>. Ignora i colori neutri come il nero, il grigio e il bianco, e non &egrave; affidabile con i colori CMYK e i colori spot. Alcuni fornitori di colori, come Pantone o RAL, offrono dei software specializzati che permettono la creazione di armonie di colore con i loro sistemi di colori spot. L'applicazione &ldquo;Digital Colour Atlas&rdquo; della <a href="color6.html">dtp studio</a> permette anche la creazione di armonie di colore tra diversi sistemi di colore.</li>
<li>La mappa cromatica, cos&igrave; come &egrave; realizzata in Scribus, non fornisce (per ora) tutte le possibili armonie di colore RYB. Il team di Scribus sta lavorando per completarla.</li>
<li>Dovreste conoscere le <a href="color1.html">differenze</a> tra i modelli colore CMYK e RGB, e anche gli effetti dell'applicazione di certi <a href="cms3.html">intenti rendering</a>. Purtroppo non si pu&ograve; sfuggire alle leggi della natura, e in certi casi soltanto l'esperienza (e una gestione del colore ben impostata) vi aiuter&agrave; ad evitare un risultato di stampa deludente.</li>
</ul>
</body>
</html> 
