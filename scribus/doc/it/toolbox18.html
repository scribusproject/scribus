<html>
<head>
        <meta http-equiv="Content-Type" content="text/html; charset=UTF-8"/>
        <title>LibreOffice/OpenOffice.org</title>
</head>
<body>
<h2>LibreOffice/OpenOffice.org</h2>

<p><a href="http://www.libreoffice.org">LibreOffice</a> e <a href="http://www.openoffice.org">OpenOffice.org</a> sono due pacchetti open source di programmi da ufficio che hanno in comune il codice sorgente. Che preferiate l'uno o l'altro, dovreste considerarlo uno strumento di grande utilit&agrave; da usare con Scribus.</p>
<p>In primo luogo, Scribus contiene alcuni <a href="importhints3.html">potenti filtri di importazione</a> per i vecchi formati nativi di OpenOffice.org, e per il pi&ugrave; recente standard internazionale ODF, che entrambi i pacchetti utilizzano molto bene.</p>

<p>In secondo luogo, e altrettanto importante, entrambi i pacchetti sono in grado di utilizzare un grandissimo numero di formati di file diversi, il che significa che potete usarli come versatili convertitori di file, specialmente per documenti di testo e file grafici (vettoriali). Riportiamo di seguito un elenco dei formati di file che LibreOffice pu&ograve; aprire e convertire per l'uso in Scribus.</p>

<p><b>Formati di documenti di testo:</b></p>
<p>DocBook (*.xml), documento Hangui WP 97 (*.hwp), documento Lotus WordPro (*.lwp), documento MS Word 5, 6, 95, 97, 2000, XP (*.doc), modello MS Word 95, 97, 2000, XP (*.dot), documento MS Word 2003, 2007 (*.docx, *.docm, *.xml), modello MS Word 2003, 2007 (*.dotx, *.docm), documento MS Works (*.wps), documento Office Open XML (*.docx, *.docm, *.xml), modello Office Open XML  (*.dotx, *.docm), Pocket Word (*.psw), Rich Text Format (*.rtf), documento StarOffice Writer 1, 2, 3, 4, 5 (*.sdw), modello StarOffice Writer 1, 2, 3, 4, 5 (*.vor), documento T602 (*.602, *.txt), documento Unified Office Format Text (*.uof, *.uot), documento WordPerfect (*.wpd)</p>

<p><b>Formati grafici (solo formati vettoriali, poich&eacute; vi sono convertitori migliori per le immagini bitmap):</b></p>
<p>AutoCAD Interchange Format (*.dxf), Computer Graphics Metafile (*.cgm), CorelDraw (*.cdr), Corel Presentation Exchange (*.cmx), Enhanced Metafile (*.emf), OS/2 Metafile (*.met), StarOffice Writer Graphics File (*.sgf), StarOffice Drawing (*.sgv), StarView Metafile (*.svm), MS Visio (*.vsd, *.vst)</p>

<p>A partire dalla versione 4.0, LibreOffice pu&ograve; aprire i file di MS Publisher in Draw, quindi potete almeno convertire un file PUB in un altro formato e poi importare il risultato in Scribus pagina per pagina. Inoltre, potete aprire diapositive create da programmi per presentazioni come PowerPoint o Impress e convertirle in un file in un formato vettoriale o bitmap che pu&ograve; essere importato da Scribus.</p>

<table width="100%"><tr><td align="center"><img src="images/tb-libreoffice.png" title="Modifica di un'immagine clipart con LibreOffice Draw" alt="Modifica di un'immagine clipart con LibreOffice Draw"/></td></tr><tr><td><div align="center"><i>Modifica di un'immagine clipart con LibreOffice Draw</i></div></td></tr></table>

</body>
</html>
