<html>
<head>
        <meta http-equiv="Content-Type" content="text/html; charset=UTF-8"/>
        <title>Destinazioni per l'esportazione PDF</title>
</head>
<body>
<h2>Destinazioni per l'esportazione PDF</h2>

<p>Vi sono sostanzialmente quattro destinazioni per l'esportazione in PDF. &Egrave; importante tener presenti i suggerimenti che diamo qui sotto <i>prima</i> di iniziare a creare un documento.</p>
<ol>
<li>
<p><strong>Ottimizzato per macchina da stampa tipografica:</strong> tutte le <a href="importhints.html">immagini bitmap</a> importate in Scribus dovrebbero avere una risoluzione minima di 200&nbsp;dpi, e preferibilmente di 300&nbsp;dpi o pi&ugrave; per fotografie o file TIFF. Per immagini al tratto o vettoriali convertite in bitmap, potrebbe essere necessaria una risoluzione ancora maggiore per ottenere i migliori risultati. Gran parte dei file vettoriali possono essere <a href="importhints2.html">importati direttamente</a> come oggetti nativi di Scribus, ed &egrave; consigliato trattarli in questo modo se possibile. Nella finestra di dialogo di esportazione del PDF la destinazione da scegliere &egrave; &ldquo;Tipografia,&rdquo; salvo che per l'esportazione in <a href="pdfx1a.html">PDF/X-1a</a> o in <a href="pdfx3.html">PDF/X-3</a>.</p>
</li>
<li>
<p><strong>Ottimizzato per la stampa:</strong> questa opzione &egrave; per PDF destinati a una stampante da ufficio o domestica (laser o a getto d'inchiostro). Impostazioni consigliate: sottocampionate tutte le immagini a 300&nbsp;dpi o meno, incorporate i caratteri, e impostate i margini della pagina tenendo conto dei limiti delle comuni stampanti da tavolo o da ufficio (circa 1,5&nbsp;cm o 6/10 di pollice). <b>Non scegliete &ldquo;Tipografia&rdquo; come destinazione, ma &ldquo;Schermo/Web&rdquo;, poich&eacute; le stampanti laser e a getto d'inchiostro sono progettate per utilizzare dati RGB.</b></p>
</li>
<li>
<p><strong>Documenti per il web, per lettura a video, moduli interattivi:</strong> vedere la pagina sull'<a href="pdfexport3.html">esportazione per schermo/web</a>.</p>
</li>
<li>
<p><strong>Effetti di presentazione:</strong> vedere la pagina sulle <a href="pdfexport4.html">presentazioni PDF</a>.</p>
</li>
</ol>
</body>
</html>
