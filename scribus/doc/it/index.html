<html>
<head>
<meta http-equiv="Content-Type" content="text/html; charset=UTF-8"/>
<title>Scribus: desktop publishing open source</title>
</head>
<table border="0" cellspacing="0" cellpadding="0" width="100%" bgcolor="#183867" >
	<tr>
		<td align="left"><img src="images/docheader1.png" width="222" height="87"></td>
		<td align="right"><img src="images/docheader2.png" width="318" height="87"></td>
	</tr>
</table>

<body>
<h2>Scribus: desktop publishing open source</h2>

<!--marker for image gallery-->

<p>Benvenuti in Scribus, un programma di impaginazione per ambienti Linux, FreeBSD, PC-BSD, NetBSD, OpenBSD, Solaris, OpenIndiana, Debian GNU/Hurd, Mac&nbsp;OS&nbsp;X, OS/2&nbsp;Warp&nbsp;4, eComStation, Haiku e Windows.</p>

<p>Dal suo umile inizio nella primavera del 2001, Scribus si &egrave; evoluto fino a diventare una delle pi&ugrave; importanti applicazioni open source. Con l&rsquo;incoraggiamento di professionisti e principianti, e con il contributo di un grande e crescente numero di collaboratori entusiasti provenienti da ogni parte del mondo, il team di Scribus &egrave; impegnato a sviluppare e perfezionare &ldquo;uno tra i pi&ugrave; potenti e utili progetti open source esistenti&rdquo; (TechRepublic).</p>

<p>Scribus combina un&rsquo;interfaccia facile da usare con funzioni tipiche dell&rsquo;editoria professionale, come colori CMYK, colori spot, gestione dei colori in base allo standard ICC, e versatile creazione di documenti PDF.</p>

<p>Scribus comprende molti dettagli inattesi, come potenti strumenti di grafica vettoriale, capacit&agrave; di gestire un gran numero di tipi di file tramite filtri di importazione ed esportazione, emulazione della cecit&agrave; ai colori o la capacit&agrave; di interpretare linguaggi di marcatura come LaTeX o Lilypond. Il formato di file di Scribus &egrave; basato su XML e aperto. A differenza di quanto accade per i formati proprietari binari, anche i documenti danneggiati possono essere recuperati con un semplice editor di testo, cosa che pu&ograve; essere un difficile problema con altri programmi di impaginazione. Scribus &egrave; stato tradotto in pi&ugrave; di 25 lingue, e altre ne verranno in futuro.</p>
<br>
<br>
</body>
</html>


